Въведение в дисциплината:

СЪЗДАВАНЕ  НА  ПРИЛОЖЕНИЕ

ЗА ИЗЧИСЛЯВАНЕ НА РАЗХОДИТЕ 
ЗА СТРОИТЕЛСТВО НА ЖИЛИЩНА СГРАДА


I.	Обща функционалност - Визия на приложението

Целта на разработката е създаването на приложение за изчисляване на общите разходи за строителство на жилищна сграда.  Настоящият продукт ще се разработи като опростено web базирано приложение, което ще бъде с приятен и интуитивен интерфейс.

Задачите, които разработката си поставя са:

1. Да се проучат , анализират  и опишат всички съществуващи от страна на предприемачите разходи за:  закупуване на имот (УПИ ), изготвяне на проектна документация за строеж, издаване на разрешителни за строителство, всички строително-монтажни работи по осъществяването на строежа, включително всички такси по въвеждането в експлоатация и издаването на Разрешение за ползване.
2. Да се изчислят всички разходи по осъществяването на строежа на жилищна сграда.
3. На основа на направеното проучаване да се разработи продукт, който да бъде в помощ на българския предприемач.

Предмет на разработката е изграждането на функционален продукт,  който да е ефективен помощник при определянето на необходимите  финансови ресурси за изпълнението на един строеж.
Подходът към постигане на поставената цел е намиране на подходящ дизайн и възможна технология за реализирането му.
Крайният софтуерен продукт на разработката е предназначен за българския предприемач.

Приложението  е организирано в два основни раздела – Предприемачи и Купувачи, като на този етап ще бъде разработен разделът за Предприемачи и по-точно: Изчисляване на всички разходи за строителство на жилищна сграда.
Разходите на предприемача са разделени на няколко основни категории, в следната последователност:
1.Разходи за закупуване на дворно място УПИ – урегулиран поземлен имот;
2.Разходи за изготвяне на пълна проектна документация, в т.ч. проекти по: част Архитектура; част Конструкции; част ВиК; част ОВК; част Вертикална планировка; част Озеленяване; част ПБ; част ПБЗ; част Геодезия  и др.
3.Разходи за разрешителни за започване на строителството– обща цена;
4.Разходи за СМР- в т.ч. цена за груб строеж; цена за изпълнението на видовете работи по  част Архитектура; цена за изпълнението на видовете работи по част ВиК; цена за изпълнението на видовете работи по  част ОВК; цена за изпълнението на видовете работи  по част Вертикална планировка; цена за изпълнението на видовете работи  по част Озеленяване;
5.Разходи за Строителен надзор, включително такси за въвеждане на обекта в експлоатация;

Отделните категории имат подробна част, в която могат да се въведат детайлни данни.

Представеният продукт предоставя бърз и лесен начин за изчисляване на разходите на предприемача за построяване на жилищна сграда.

Друго предимство на приложението е възможността бързо и лесно да се определят т.нар „общи разходи“ за изпълнението на планирания  строеж.
 
Идеята е потребителят да има възможността да направи изчисление за това дали може да си позволи с наличния си финансов ресурс  да построи планирания строеж или ще се наложи да тегли кредит от банкова институция.

Приложението разполага с инструменти за визуализация, под формата на графики и диаграми. 
Например потребителят може лесно да проследи движението на своите пари, като например какъв  финансов ресурс ще му бъде необходим по календарни месеци съгласно линейния календарен график за изпълнение на строителството.

Като заключение може да кажем, че разгледания продукт е изключително потребителски ориентиран, предоставя възможност за използването на редица инструменти и всичко това безплатно, с цел подпоматане на българския предприемач.
Приложението притежава инструменти за  визуализация на разходите.

Този продукт може да бъде изключително полезен когато става въпрос за планиране на бюджета и проследяване на изпълнението на плана.

Изпълнението  може да бъде текущо проследявано. Тук визуализацията отново играе съществена роля.  
Разходите се разделят по категории  и потребителя може да следи  изразходването на средства в конкретната категория.

Получава се реална картина, която стимулира правилната преценка и планиране, чрез маркиране на общите разходи, което ще   подпомага процеса по осъзнаване на ненужни или непланирани разходи, които могат да доведат до ненужно оскъпяване на строителството.

Основна функция на приложението е определянето на лимит на разходите в бюджета.
 Този лимит  може да е  на ниво категория или общо за бюджета.  Веднъж определени, те могат да се редактират по всяко време.

Всички данни в приложението ще се въвеждат ръчно от потребителите. С това ще отпадне проблемът със сигурността при импортиране на реални финансови данни /банкови извлечения от сметки/.

Отговорност на клиента ще бъде коректното попълване на  разходите по категории.

Към приложението ще бъде добавен материал с инструкции за употреба, под формата на текст. В него ще се обяснят както основните стъпки за работа, така и възможностите на инструментите на продукта.

 В отделна секция ще се предоставят контакти на лицата, които поддържат сайта и към които могат да бъдат задавани въпроси за неговото функциониране. Ще бъдат добавени и линкове, към сайтове с финансова и друга полезна информация, линкове към проектанти,  СН; ДНСК и общините във връзка с тарифите за издаване на разрешение за строеж  и одобряване на проектите; тарифи за издаване на разрешение за ползване.

Основно предимство на продукта ще бъде леснотата при неговото използване. 
От потребителя няма да се изискват специални икономически и счетоводни познания, нито пък високо ниво на владеене на съвременните технологии. Въвеждането на данните ще става бързо, като ще е предоставена възможност за коригиране, както на текущата, така и на предходна информация.

Друго предимство ще бъде структурата на продукта.  Сумите за  разходите ще са на  база изчислени общи разходи – крайна цена.

Ще се създадат функционалности за изчисляването на редица справки. Те ще дават ясна и красноречива представа на потребителя, за движението на неговите пари. 
Към тях ще бъдат налични и цветни графики, чрез които още по- категорично да показват финансовата картина на бюджета.

Едно от най-големите предимства на продукта ще бъде фактът, че той ще е напълно безплатен и няма да изисква нищо повече от регистрация с валиден email адрес. 
Дори няма да се изисква потвърждение след получаване на писмо по електронната поща.

Спецификацията ще бъде условно разделена на 3 части. 
Първата ще обхване визията и формите за въвеждане на данни от потребителя, както и самият дизайн на приложението. 
Втората част ще съдържа функционалностите при изчисления и въвеждане на данните. 
Третата ще описва допълнителните инструменти, които клиентът може да използва.
Спецификацията ще представи визията на продукта, без да се стреми към изчерпателност. В процеса на изработване на приложението ще се навлезе в детайлите на изпълнението. Освен това могат да настъпят изменения в първоначално описаната функционалност, които да произтичат от по-добри идеи или намирането на по-добри практики за реализацията на подобни софтуерни продукти.

Накратко ще бъдат описани и технологиите, които ще се използват при създаване на продукта, без да се навлиза в детайли относно техните възможности и специфики.

II. Форма за въвеждане на данни

Формата ще се визуализира на основния екран на приложението. Тя ще
бъде разделена на 2 основни секции:
Първа секция:  описание на дворното място УПИ – площ кв.м; Застроена площ – площ кв.м; Разгъната засторена площ – площ кв.м;
Цена на дворното място ; Обща цена за разрешителни; Цена на порект; Вид стореж описание; Брой етажи;

Втора секция: Цена за строително-монтажните работи, разделени по части – Груб строеж; част Архитектура; част ВиК; част Електро; част ОВК; част Вертикална планировка; част Озеленяване и Изчислени общи разходи.

След генериране на определен резултат, потребителя ще може да извърши корекции във въведените данни и по този начин да получи представа как лекото намаляването на разхода в дадена категория, би се отразило на цялостната картина. 

III. Справки

Следващият основен инструмент на приложението ще бъдат справките. Те ще са в отделна секция, тоест на отделна страница. Тяхното използване  също ще е възможно само след регистрация за употреба на продукта, както и след наличието на въведени реални данни.
Изборът на конкретна справка ще става чрез чек бутони, като ще са изброени всички възможности.
Страницата ще съдържа разнообразни справки, като визуализацията им ще бъде под формата таблица.

IV. Допълнителни инструменти и препоръки
Към приложението ще се разработят и няколко допълнителни инструмента, който да подпомагат изчисляването на разходите.
Такива ще са:
- Стандартен калкулатор;
- Валутен калкулатор;
- Кредитен калкулатор;

Последният инструмент  ще предоставят допълнителни функционалности на потребителите. 
Чрез използването  на кредитния калкулатор, клиентът може да въведе условията по текущите си задължения и да изчисли оставащият срок и размерът на вноските, при условие, че възнамерява да ползва банков кредит за изпълнението на строителството.
След като направи това, той има опцията да се съхрани тази информация в индивидуалната си база данни. По този начин ще се реализират два резултата – автоматично въвеждане на бъдещите вноски в планирания бюджет, както и динамично съхранение на главницата по кредита.

	V. Административен панел

	Административният панел ще е разположен  на екрана и ще съдържа няколко  елемента, подредени вертикално един под друг.
 Първият от тях ще е Вход – той ще предоставя връзка със страницата за влизане в системата. 
При успешна автентикация в неговото пространство ще се визуализира потребителското име на клиента, както и бутон за изход от приложението.

Вторият ще е Форма за регистрация.
 В него ще се изисква въвеждане информация за потребителя, както и e-mail адрес, който в последствие ще служи като потребителско име. 
След посочване на парола за достъп и потвърждение на регистрацията, данните за потребителя ще се записват в базата данни на приложението. Тази регистрация ще предоставя достъп до всички инструменти на приложението.

Следващият елемент ще съдържа инструкции за употреба на продукта. Те ще са в текстови формат и ще са разделени на няколко секции – за основната форма, за основните инструменти, за допълнителните инструменти. 

В последната част от административния панел ще бъдат посочени други сайтове с информация, която би била полезна на потребителите на приложението.


VI. Използвани технологии

Ще се използва рамката Vue.js
За разработката на клиентската страна на приложението ще се използват следните технологии:
- HTML - стандартна технология за разработване на уеб сайтове и онлайн
приложения. Тя в комбинация с Javascript и CSS предоставя възможност за лесно
и бързо създаване на динамично съдържание, което се изпълнява на клиентската
 страна;
- CSS – технология за стилизиране на HTML. Предлага разнообразни възможности и непрекъснато бива допълвана и подобрявана; 
- JavaScript – клиентски скриптов език, предназначен за работа с HTML елементи.

